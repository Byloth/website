---
title: Finalmente online! 🎉
subtitle: (include data di pubblicazione ufficiale)
author: Matteo Bilotta
date: 2021-02-15T11:34:26
icon: award
tags:
    - goals
    - news
---

Eccoci qui: finalmente **online**!

Ahimè, come al solito, ho bucato di qualche giorno la **data di consegna** del progetto.
Sì, avete capito bene; mi sono auto-imposto una scadenza: il **12 Febbraio 2021**.  
Alla fine, mi sono **costretto**; in caso contrario,
purtroppo, avrei perpetrato all'inverosimile lo sviluppo di
questo sito senza arrivare a produrre mai qualcosa di concreto.  
Come, del resto, è stato per gli ultimi 7 / 8 anni...

> *«Ma **come mai** proprio questa data?»*  vi starete chiedendo... *O forse no...*

<!--more-->

Beh... Qualora ve lo foste davvero chiesti...  
In primis, questo particolare giorno è **palindromo**:
`12-02-2021` equivale esattamente a `1202-20-21` se scritto al contrario.
Una volta rimossi i trattini, infatti, si ottengono le stesse cifre disposte nello stesso ordine.  
Il secondo motivo risiede nel fatto che il **capodanno cinese**, quest'anno, cade esattamente in questo giorno.  
Anno del Bue (o Bufalo); simbolo di resilienza, rappresenta la solidità, la tranquillità e la prosperità.
Dona forza, coraggio, saggezza e un sacco di altre parole motivanti e
assolutamente necessarie, dopo un anno come il 2020 appena concluso.  
Infine, il 12 Febbraio, si festeggia il [**Darwin Day**](https://it.wikipedia.org/wiki/Giorno_di_Darwin);
ovvero anniversario della nascita di Charles Darwin e -cito Wikipedia-
*«... occasione per difendere l'impresa scientifica attraverso i valori del razionalismo e della laicità»*.

Nella mia testa, erano **ottimi motivi** per giustificare la scelta di questo giorno.  
Ma, hey! Oggi è il **15 Febbraio**; non il 12!

> *«E quindi?»*

"E quindi" 'na sega!  
Non ho, certo, voglia di andarmi a cercare altri motivi migliori di questi solo per
far coincidere la data di **pubblicazione ufficiale** alla realtà dei fatti.  
Avete tanta voglia di farlo? [Pensateci voi](https://it.wikipedia.org/wiki/15_febbraio)!

---

Per cui...  
A scanso di equivoci, lo scriverò qui per esteso:

### 🌐 Online dal ~15 Febbraio 2021~ 12 Febbraio 2021! ###
