---
title: I commenti online non servono a nulla!
subtitle: "#ChangeMyMind"
author: Matteo Bilotta
date: 2021-09-07T15:38:17
icon: calendar-day
thumbnail:
    type: image
    source: /img/i-commenti-online-non-servono-a-nulla.webp
    description: I commenti online non servono a nulla!

tags:
    - events
    - news
    - talks
---

I **commenti online** nacquero nei primi **anni '70** con i [BBS](https://it.wikipedia.org/wiki/Bulletin_board_system):
sistemi centralizzati per le comunicazioni telematiche orientati alla messaggistica e alla condivisione di file.  
Circa **20 anni dopo**, nacque il [World Wide Web](https://it.wikipedia.org/wiki/World_Wide_Web) e con esso esplosero
i **forum** e le **community** online.

Da allora, il "commento" non è mutato, non si è evoluto e non è cambiato... **ANZI!**  
Ha perso di **espressività**, relegato ad una *casellina* sempre più piccola ed **insignificante**.

Secondo il mio personale punto di vista, il "commento online" non possiede più la
stessa **credibilità** e valenza di quando è nato, perdendo di ogni utilità e significato.

---

Com'è possibile che, in un Mondo che corre così veloce,
in cui ogni anno viene presentata una novità che rende obsoleta
quella dell'anno precedente, il "commento" sia rimasto **immutato**?  
È una cosa assolutamente sana e normale oppure può essere, questo,
un **campanello d'allarme** che stiamo deliberatamente ignorando?

In questa chiacchierata online proveremo a rispondere a queste ed altre domande, cercando di analizzare
il tema dei "**commenti sui social**" sotto il punto di vista **etico** e "**filosofico**".  
Proveremo, soprattutto, a confrontarci in modo tale da far nascere una discussione seria e **costruttiva** tanto da, chissà, magari far cambiare idea addirittura al sottoscritto...

- **Luogo:** online ([Discord](https://discord.gg/5QvHTwzvqW) & [Twitch](https://www.twitch.tv/bylo_th))
- **Data:** Sabato 18 Settembre 2021
- **Orario:** dalle ore 15:00

---

Leggetela pure come una sfida che lancio ad ognuno di voi: **#ChangeMyMind**!
